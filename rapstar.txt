Di niyo na pwede masisi kung ba't gan'to
Ginaganapan ko lang ng natural
Tsaka inagapan ko na mautal
Nilaban, sinugal, ginapang, minahal
Katagalan, natutunan ko nang tumagal
Tsaka alam ko naman na inaabangan
Na sana tabangan 'yung papakawalan, para 'di naabangan
Kaso nga lang palaban ang batang Alabang
Kinalakihan na galingan nang galingan kaya nakasanayan kong makabuo ng madiin
'Di ko namalayan na malayo na malayo na pala na 'yung narating, pati ako napaling
Mga naniwala 'di ko pwedeng biguin
'Di ko pwedeng pakitaan ng bitin
Mga tenga na kailangan busugin ko pa din kahit kabisado na kilitiin
Alam ko na may mata na nagbabantay kung pa'no ako sasablay
Matyagang nag-aantay kung kailan ako tatamlay at lalaylay
'Yung mga laway na laway na makita ako na mahina, umay na umay na manira
Ngalay na ngalay na manghila kasi nga walang pinakitang hindi pamatay
Nung napasarap mag rap, ang daming nagbago
Daming nagbago mula nung kilalanin ng tao
Daming nagtulak sa'kin, palaging maging ganado
Palaging plakado, 'pag gumalaw palaging planado
Daming pasabog kailangan 'pag malawak ang sakop
Ikaw din ang talo sa laban 'pag nabalot ng takot
Kung saan ka aabot, hakutin lahat ng mahahakot
'Yung dami ng pagod ay may sukli 'pag 'di ka madamot
At kung hindi ko tyinaga, baka nauwi na sa wala, ganito pala 'to kalala
Kita mo naman ang napala, pa'no kung hindi ko ginawa
'Yung iba 'di makahalata, malaki na ang nakataya
Marami na pwede mawala, kaya 'di na pwede pabaya, hindi pwede puro mamaya
Baka sa huli mapahiya, totoo na parang himala, nagsimula sa ibaba, tiningala
Matagal ko din 'yang kinapa kada gawa, 'di madapa 'yung kalidad 'di mo nakitang binaba
Nung marami pang nagdududa, puro kilos ang inuuna, ngayon kita mo namumunga
Tumutubo na, napakarami ko nakukuha pero 'di pa rin nalulula
Ta's sa ugali wala pa ring binago
Tao pa rin 'pag humaharap sa tao
Pero 'pag usapang rap, paiba-iba 'ko
Literal na may bago kang aabangan
Sa tuwing may ilalabas na bago
'Yun ang ginawang pambawi sa nakikinig palagi
Para mas lalo sila ganahan, 'di 'yung mga bago ko hanapin
'Yung iba naman nababawan pero 'di na para atupagin
'Di kasi nila maunawaan na 'yung bulsa ko pinapalalim
Kahit papaano naman naganapan ko paunti-unti
Gumalaw ng pino, hindi maitatangging iba din ang laking Munti
Tila may anting-anting sa galing, himala 'yung kuting ay naging kambing
Sa dami ng hinain na putahe, pwedeng akalaing malaking canteen
'Yung iba nakahalata na sa pangalan at plaka
Nagiging malala bigla lalo 'pag pabaliktad na binasa (wolf)
'Pag gumagawa, ginagawa, magagawa, maiba lang ang lasa
Para maipakita ko din na 'di 'ko gumagawa nang basta-basta
Ngayon lalo pang nananabik
Kasi meron nang bumabalik
Gagawin ko pa rin nang gagawin
Ngayon sa'n pa kaya ako nito dadalhin
Subok na subok na 'yung lagi niyong sinusubok 'non
'Yung mga nanubok, 'yung ilong umusok tsaka kumulo tumbong
'Eto na ngayon 'yung mga sinabihan niyong gunggong
Sa tuktok na kami tumutungtong, 'eto 'yung hindi niyo matutunton
Tsaka ramdam niyo na rin, pataas kami ng pataas
Kada labas kahit hindi madalas, palakas pa rin nang palakas
Sa'min na 'tong palabas, mabanas kayo nang mabanas
Pagka-usapang Pinas, pasok kami diyan, hindi na mapapalabas
'Wag ka na magtaka, ba't nangyari at papa'no
Kasi kitang-kita niyo naman, malinaw pa sa klaro
Sarili na lang ang tinatalo, oo, wala nang iba
Halata kasi nga nung 'yung uso naiba, oh, 'di ba, 'yung iba nabura?